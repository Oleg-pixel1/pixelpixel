<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
	<head>
		<meta http-equiv="Content-Type" content="text/html; charset=utf-8">
		<title>Бачення майбутнього</title>
	</head>
	<body bgcolor="#FFA500">
		<hr size="5" color="#FF4500"></hr>
		<h1 align="center">Бачення майбутнього</h1>
		<p align="center">
			<big><big>
				Як сповіщають кожного дня телевізійні новини та Інтернет, я живу в країні, де немає стабільності. То революції проходять, то нас війнами лякають. 
				Оскільки майбутнє кожної людини пов’язане з долею її Батьківщини, то я замислився над наступним питанням. Яким буде моє власне майбутнє?
				Я дійшов висновку, що моє майбутнє більшою мірою залежить все ж від мене самого. В моїй родині все досить стабільно. Хіба що в моєї мами неповний робочий тиждень, 
				невеличка платня, тому що її підприємство ледь виживає у кризах. Проте ми з татом задоволені тим, що вона більше часу проводить удома. Бог з тією зарплатнею,
				як говорить тато.Мої батьки підтримують мене у навчанні та корисних зайняттях. Адже від того, чого я навчуся, залежить те, де я буду вчитися після школи, як працювати.
				Я впевнений, що батьки мені допоможуть, наскільки зможуть. Але це не означає баловства. Мій тато швидше дасть грошей на басейн, ніж на модні речі.
				Своє майбутнє я хотів би бачити успішним. Хочу мати цікаву та оплачувану роботу до душі – для цього потрібно розвивати свій розум, практичні навички, наполегливість, 
				старанність. Хочу спілкуватися з цікавими людьми, які варті спілкування, а не з пустушками – варто розвивати вміння розбиратися у людях.
				Ще я б хотів мати змогу багато подорожувати. Можливо, не по роботі, а у вільний час, з друзями, а потім і з власною родиною. Хочу побачити світ на власні очі. 
				Навіть пожити деякий час за кордоном – не емігрувати, але набратися досвіду.
				Також хочу в майбутньому мати родину, просторий дім або велику квартиру для неї, особисте щастя, кохану людину поруч, з якою ми б розуміли один одного.
				Тому хочеться бути людиною доброю, чесною та сильною водночас. Можливо, це найголовніше у моєму майбутньому. Майбутнє починається сьогодні – є такий вислів. 
				Він означає, що фундамент того, що відбуватиметься з нами через якийсь час, закладається у теперішньому. Це мені подобається, бо я вбачаю у цьому можливість вплинути
				на те, яким буде моє життя в майбутньому.
				Можу впевнено сказати, чого я чекаю від свого майбутнього. Звичайно, можуть втрутитися обставини, що не залежать від мене, та зруйнувати мої плани. 
				Проте, це нікому не відомо напевне. Тому я вважаю, можна й треба планувати своє майбутнє та прикладати зусилля для того, щоб втілити їх у життя.
				Бо може бути дуже гірко колись зрозуміти, що твоє життя занедбане через те, що в минулому ти не старався зробити його гідним.
				Як на мене, важливі речі для людини – то добрі стосунки з близькими та друзями, надійні друзі, однодумці, що розділяють твої інтереси та захоплення, 
				це також матеріальна забезпеченість та успіхи в професії, яку людина обирає. Є ще багато чого доброго у житті, та я хочу зосередитися на тому, що залежить від нас, 
				а не від зовнішній обставин.
				Саме тому я намагаюся будувати щирі стосунки з тими, хто мене оточує. Хочу, щоб мої друзі назавжди залишилися близькими для мене. Також я потроху цікавлюся
				різними професіями, шукаю інформацію, пробую займатися різними речами, щоб зрозуміти, до чого в мене є здібності та як їх застосувати в майбутньому,
				щоб забезпечити себе матеріально. Я хочу, щоб моя робота мені подобалась.
				Ось це й є мої плани на майбутнє – шукати власний шлях у житті, щоб прожити його не дарма.
			</big></big>
		</p>
		<hr size="5" color="#FF4500"></hr>	
	</body>
</html>